Homericis in studiis procedi recte non posse nisi recognitis
et perspectis quaecunque in Homero et emendando et interpre-
tando iam grammatici Alexandrini praestiterint, F. A. Wollius
inmortalibus suis ad Homerum prolegomenis tam evidenter de-
monstravit, ut inter homines doctos hodie vix quisquam, qui in·
litiari audeat, reperiatur. Quapropter in Alexandrinorum doctrina
eruenda et renovanda proxima post Woliium aetate magnam philo·
logi ostenderunt sedulitatem, cum alii grammaticorum libros in·
editos ex bibliothecarum umbra protraherent, alii scholiastarum
adnotationes atque Eustathii aliorumque commentarios novis curis
emendata ederent, iidemque, qui Homeri editiones ad criticam
rationem revocatas pararent, ingentis illius apparatus diligenter Ι
pertractandi operosum susciperent laborem, ut inde ad genuina
poetae verba restituenda quam plurimum lucrarentur. Sed multo
etiam maiora incrementa ceperunt haec studia, ex quo tempore
ll. Lehrsius lihro illo de Aristarchi studiis Homericis, qui om·
nium laude et admiratione celebratur, quantum novae et frugiferae
scientiae ex scholiis curiosissime pervolutatis elici posset, decla·
ravit et viris doctis hoc potissimum proposuit, ut consimili ratione
singulorum Alexandrinorum memoriam,- quae quasi sepulta iaceret
in vasta scholiorum congerie, resuscitarent et in lucem reducerent.
Quo in labore perficiendo haud paucos huius aetatis philologos
videmus multum laboris et operae consumpsisse, atque iam pro·
dierunt in lucem de Aristophane Byzantio, Callistrato, Zenodoto,
Herodiano, Nicanore, Aristonico, Didymo, Porphyrio, Seleuco
Homerico, Tryphone, Philoxeno, Apollonio Rhodio, Cratete Mallota,
multis aliis grammaticis commentationes doctae et libri laboriosi,
quorum tanta est in republica litteraria celebritas, ut enumerandi
-opera supersedere possim.

Quamquam autem consociatis tot eruditorum hominum studiis
Alexandrinae quam vocant aetati mirum quantum lucis oblatum est,

 

